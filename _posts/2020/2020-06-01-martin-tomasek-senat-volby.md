---
layout: post
category: CLANKY
title: 'Martin (Tomášek) jde do senátu'
date: 2020-06-01T08:00:00.000Z
author: Jana Ožanová
image: posts/martin-tomasek.jpg
tags:
  - Ostrava
  - Senát
  - Volby
  - Martin-Tomášek
---

Ostrava, 1. června 2020 – **Odvážně a s pokorou. S tímto heslem se chce o senátorské křeslo za volební obvod Ostrava-město ucházet porubský místostarosta pro vzdělávání Martin Tomášek. Spojení pokory vůči tradici a odvahy při prosazování nových cest odpovídá jeho vizi moderní politiky. S nadsázkou si proto do kampaně nasazuje klobouk Indiany Jonese jako symbolu vlastností, které nás okouzlovaly na filmovém plátně, ale jimž bychom chtěli zůstat věrni i v reálném životě.**

Martin Tomášek je pirátským místostarostou pro vzdělávání a prevenci kriminality v Ostravě-Porubě. Zároveň působí na Ostravské univerzitě, kde připravuje budoucí učitele. Díky této dvojroli může sledovat současný stav školství a podporovat moderní metody na různých úrovních, od mateřské školy po vysokou. Jaká je jeho vize českého vzdělávání? Školy otevřené všem dětem i rodičům. Sebevědomí, dobře připravení a ohodnocení učitelé vedoucí své žáky k aktivnímu přístupu k řešení problémů a k všestrannému rozvoji. Ředitelé jako pedagogičtí lídři citliví vůči měnícím se společenským potřebám a pedagogickým trendům.

{% asset 'posts/martin-tomasek2.jpg' alt='Martin Tomášek, kandidát do Senátu za Piráty.' %}

<p style="text-align: center"><i>Martin Tomášek, kandidát do Senátu za Piráty.</i></p>

> „Pandemie názorně předvedla, jak důležitá je naše adaptabilita, naše odolnost. Ve školství zdůraznila hodnotu promyšlené spolupráce všech aktérů, směrem k přírodě ukázala, jak vysokou cenu zaplatíme, když ji budeme přehlížet a ničit. A odhalila také, že ke skutečnému, ne jen předstíranému řešení problémů potřebujeme svobodnou a demokratickou společnost. Senát je jedním z jejích hlavních pilířů,“

je přesvědčen Martin Tomášek.

Cestu Martina Tomáška do Senátu můžete sledovat na jeho Facebooku [martindosenatu](https://www.facebook.com/martindosenatu/).

---

Úvodní obrázek zdroj: Jaroslav Kocián \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
