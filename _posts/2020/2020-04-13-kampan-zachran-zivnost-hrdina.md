---
layout: post
category: CLANKY
title: 'Kampaň „Zachraň živnost“ ukazuje, že hrdinou dneška může být každý z nás'
date: 2020-04-13T08:00:00.000Z
author: Jana Ožanová
image: posts/zachran-zivnost.jpg
tags:
  - Ostrava
  - Koronavirus
  - Zuzana-Klusová
---

Ostrava, 13. dubna 2020 – **Hrdinou dnešních dní můžeš být i TY! To je hlavní vzkaz kampaně #ZachranZivnost, kterou na sociálních sítích spustili Piráti. Vyzývají lidi k podpoře podnikatelů a drobných živnostníků, kteří v důsledku vládních opatření ze dne na den přišli o výdělek nebo v lepším případě hlásí pokles tržeb.  Podobných projektů nyní v Česku přibývá. Funguje už [zachranpivo.cz](https://zachranpivo.cz) nebo [zachranhospodu.cz](https://zachranhospodu.cz).**

Cílem této výzvy je ale motivovat lidi k nákupu v jakémkoliv malém obchůdku ve svém okolí místo supermarketu, nakoupit v „okně“ kavárny nebo jiného podniku, objednat si jídlo ze své oblíbené restaurace. Prostě podpořit lokální ekonomiku a udržet cirkulaci peněz v místě, kde žijeme.

{% include image-gallery.html folder="/assets/img/articles/2020/bud-hrdina/" %}

Ještě důležitější bude tato podpora po uvolnění restrikcí. Živnostníci, kteří znovu otevřou, se budou muset otřepat z nečekaného přerušení jejich činnosti.

> „Koronakrize může být příležitost přehodnotit priority. To, co se děje, nám pomáhá si uvědomit, jak důležití jsou živnostníci a malé podniky v našem okolí a jak jsme zranitelní, když závisíme na dodávkách ze zemí, jako je Čína. Velké řetězce a globální potravinové korporace bohužel postupně likvidují místní výrobce i prodejce potravin, jejich zisky ale plynou jinam. Hypermarket je vlastně takový hypermagnet. Začne na sebe vázat peníze, podnikatelské příležitosti i místní výrobu a brzy nahradí místního zelináře, železářství nebo galanterii. Pomalu se pak likviduje malý koloběh peněz a místní ekonomika, kde hokynář vydělal a vydělané utratil u souseda pekaře a pekař zase u hokynáře. Každý z nás to teď může svými každodenním drobnými rozhodnutími změnit, každý z nás může být hrdina,“

vysvětluje Zuzana Klusová, lídryně Pirátů do krajských voleb.

---

Úvodní obrázek zdroj: Jana Ožanová a Rostislav Matuška /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
