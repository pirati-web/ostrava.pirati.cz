---
layout: post
category: CLANKY
title: 'Dalších pět základních škol v Ostravě má nové cykloboxy'			
date: 2022-11-01
author: Jana Ožanová
image: posts/cyklobox.jpg
tags:					
  - Ostrava		
  - Školství
  - Sport
  - Andrea-Hoffmannová
---

Ostrava, 01. listopadu 2022 – **Pořízení cykloboxů pro 18 ostravských základních škol schválila rada města na svém již na svém únorovém zasedání, postupně se daří je instalovat u škol, kde je největší zájem a poptávka. Město do cykloboxů investuje 1,8 milionu korun, minimálně stejnou částkou se na jejich financování podílí i městské obvody. Jde o další krok, směřující k podpoře každodenního pohybu dětí i motivace k tomuto alternativnímu způsobu dopravy.**

<hr />

>„Děti by se měly hýbat, jak jen to jde. O to více teď, v on-line době. Věřím, že cykloboxy jsou krokem správným směrem, a že takto rodiče i děti inspirujeme, aby do škol jezdili na kolech nebo koloběžkách,“  

uvedla Andrea Hoffmannová, náměstkyně primátora pro školství a kulturu.

Nově mohou děti zaparkovat svá kola nebo jiné "dopravní prostředky" u ZŠ Mitušova, Provaznická, Kosmonautů, Generála Píky a Waldorfská. Cyklobox slouží nejen jako univerzální zařízení k úschově kol a koloběžek, ale lze jej využít také k odložení ochranných přileb a sportovního oblečení s ohledem na počasí.

>„Cykloboxy postupně umísťujeme na základě analýzy potřeb škol a dotazníkového šetření. U těch škol, kde byl prostor a zájem, budou stojany a přístřešky, tam, kde to nejde či nebyl zájem, jsou boxy,“

vysvětlila Andrea Hoffmannová.

---



Úvodní obrázek zdroj: Archív MNO
- - -
