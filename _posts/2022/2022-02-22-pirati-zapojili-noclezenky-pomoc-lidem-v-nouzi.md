---
layout: post
category: CLANKY
title: 'Piráti se zapojili do podpory “nocleženek” a vyzývají k pomoci lidem v nouzi'
date: 2022-02-22
author: Jana Ožanová
image: posts/ondrej-rucka-trojhali.jpg
tags:						
  - Nocleženka
  - Sociální-služby
  - Ondřej-Ručka
  - Moravskoslezský-kraj
---

Ostrava, 22.února 2022 – **Dobrovolnictví a pomoc potřebným mají Piráti ve svém DNA. Když přišla výzva k účasti na projektu na podporu tzv. nocleženek, neváhali ani chvilku a zapojili se. Nocleženky dlouhodobě fungují pod hlavičkou Armády spásy, nyní vznikla výzva na webu [ Darujme](https://www.darujme.cz/vyzva/1202881?fbclid=IwAR1Vx4ey6kxQUn6Lx2zmMbTycQmKC3lNMUg5QgdOAIKEyq5TIu6WdMbPAkQ#vyzva "darujme.cz"), která má posílit zapojení veřejnosti a zvýšit povědomí o této problematice.**

<hr />

Že je zima je sice skoro u konce? Dokud neodložíme zimní bundu a ten svetr pod ní, znamená to, že zima stále ještě je.

> „Navíc venku pořádně fouká a v takovém počasí opravdu nechcete trávit noc bez přístřeší. Pojďme společně pomoci lidem v nouzi, darujme jim nocleženku od Armády spásy!“

vyzývá pirátský krajský zastupitel Ondřej Ručka, který sám pravidelně na nocleženky přispívá.

V ceně jedné nocleženky je kromě noclehu, teplého nápoje a jídla také zdravotní prohlídka a možnost vykonat osobní hygienu. Navíc nocleženky, které se nevyužijí teď, poslouží při prvních mrazících příští zimu. Člověk má zároveň také možnost mít schůzku se sociálním pracovníkem, který mu pomůže řešit jeho životní situaci. Zkrátka někdy stačí jen malý impuls!

---
Úvodní obrázek zdroj: Jaroslav Kocián \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
