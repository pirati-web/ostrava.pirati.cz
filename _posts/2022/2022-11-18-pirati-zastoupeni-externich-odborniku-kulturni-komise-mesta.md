---
layout: post
category: CLANKY
title: 'Piráti prosadili zastoupení externích odborníků v kulturní komisi města'		
date: 2022-11-18
author: Jana Ožanová
image: posts/andrea-hoffmannova7.jpg
tags:						
  - Ostrava		
  - Kultura
  - Andrea-Hoffmannová
  - Gabriela-Macečková
---

Ostrava, 18. listopadu 2022 – **Po dlouhých osmi letech diskuzí, osvěty a přesvědčování jsme se dočkali. Ostravští Piráti prosadili jednu z klíčových hodnot v politice – odbornost. Kulturní komise Rady města Ostravy bude díky Pirátům nově zastoupena externími odborníky. V kulturní komisi zasedne 8 nezávislých osobností z nejrůznějších uměleckých sfér.**

<hr />

>„Strategie kultury Ostravy definovala tuto potřebu již v roce 2014 a vidíme kolem sebe spoustu příkladů dobré praxe v zapojení odborníků. Pojďme konečně dělat věci tak, jak je to normální v rozvinuté západní společnosti. Více odbornosti a participace nám neuškodí,"

komentovala změnu, jejíž prosazení nebylo napříč politickým spektrem jednoduché, ostravská náměstkyně primátora pro školství a kulturu Andrea Hoffmannová.

>„Jako Piráti se vždy snažíme nominovat do komisí odborníky. Komise chceme maximálně profesionalizovat, považujeme to za správnou cestu. Komise jsou dle zákona poradní orgány rady a kdo jiný by v nich měl sedět než lidé, kteří se v daných oblastech vyznají,"


dodala pirátská zastupitelka Ostravy-Jihu Gabriela Macečková.

---

Úvodní obrázek zdroj: Petr Vrabec \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].


- - -
