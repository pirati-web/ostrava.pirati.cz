---
layout: post
category: CLANKY
title: 'Ostrava pomůže sportovním klubům a neziskovým organizacím s energiemi, žádat mohou až o 1 milion korun'			
date: 2022-11-22
author: Jana Ožanová
image: posts/andrea-hoffmannova8.jpg
tags:					
  - Ostrava			
  - Kultura
  - Sport
  - Energetika
  - Andrea-Hoffmannová
---

Ostrava, 22. listopadu 2022 – **Sotva se otřepaly z těžké situace během Covidu, stojí před další výzvou – růstem cen energií. Ostravské sportovní kluby a různé neziskové organizace zažívají nelehké období, zmírnit dopady současné energetické krize má pomocná ruka města. Vedení Ostravy i v novém roce nabízí podpůrný dotační program, díky kterému mohou kluby a spolky dostat až milion korun. Celkem je k dispozici ještě 13 milionů korun.**

<hr />


Dotační program pro subjekty, které postihla energetická krize, byl vyhlášen již v loňském roce. Ostrava alokovala 20 milionů korun, o které mohli žádat organizátoři sportovních a kulturních a volnočasových aktivit. Stejný program je vyhlášen i pro nový rok 2023.

>„O podporu mohou žádat subjekty, které ve městě zajišťují vyjmenované činnosti a u kterých došlo k nárůstu nákladů na úhradu energií alespoň o 50 procent proti roku 2021,”

vysvětluje náměstkyně ostravského primátora Andrea Hoffmannová.

Finanční podporu lze využít na úhradu energií – elektrické energie, tepla, plynu a páry. Minimální výše poskytnuté dotace na jednu žádost bude 10 000 korun, maximální výše pak 1 milion korun,  

>„Věřím, že tato podpora spolkům ulehčí s náklady a nebudou muset aktivity pro širokou veřejnost zdražovat,"

dodává Andrea Hoffmannová.

Bližší informace včetně podmínek této podpory najdete na webových stránkách [www.ostrava.cz](https://www.ostrava.cz "Web Ostravy") a [www.fajnovysport.cz](https://www.fajnovysport.cz "Web programu pro rozvoj sportu v Ostravě").

---

Úvodní obrázek zdroj: Petr Vrabec \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].



- - -
