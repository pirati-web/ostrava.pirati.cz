---
layout: post
category: CLANKY
title: 'Podpořili jsme čtenářskou gramotnost na ostravských školách více než 1 milionem korun'			
date: 2022-11-16
author: Jana Ožanová
image: posts/andrea-hoffmannova6.jpg
tags:				
  - Ostrava		
  - Školství
  - Čtenářská-gramotnost
  - Andrea-Hoffmannová
---

Ostrava, 16.listopadu 2022 – **Čtenářská gramotnost, čtení s porozuměním a kritické myšlení. To jsou dovednosti, které jsou v dnešním turbulentním světě stejně nezbytné jako vědomosti. Rozvoj těchto klíčových kompetencí u ostravských dětí dlouhodobě podporuje pirátská náměstkyně pro školství a kulturu Andrea Hoffmannová.**

<hr />

Město Ostrava nyní uvolnilo více než 1 milion korun právě na rozvoj čtenářské gramotnosti. Díky dotacím města vznikly v ostravských školách nové knihovny, školy mohly financovat pozice školních knihovníků, nakoupit knihy, uskutečnit čtenářské dílny, besedy i další aktivity v rámci čtenářství.

>„Čtenářská gramotnost dětí je klíčová, město dlouhodobě podporuje aktivity, které děti přivedou ke knihám a čtení. Realizovali jsme pilotní projekt podpory školních knihoven, zajistili jsme dotační podporu knihovníků na vybraných školách, jejich vzdělávání, zřídili jsme pozici metodika školních knihovníků a nyní podpora školních knihoven pokračuje v rámci programu rozvoje kvality školství. Školní knihovník rozvíjí všechny oblasti čtenářské gramotnosti, mediální gramotnost, kritické myšlení, vede děti k práci s knihou i internetem, orientaci v literatuře i dalších médiích. Jeho činnost je vskutku pestrá, od příprav vzdělávacích programů pro žáky k pomoci pedagogům při jejich práci,“

vysvětlila Andrea Hoffmannová.

Více o tom, jak a proč Ostrava podporuje čtenářskou gramotnost, prozradila Andrea v  [rozhovoru pro Magazín Patriot](https://www.patriotmagazin.cz/ostrava-ma-dalsi-skolni-knihovny-zajimavou-novinkou-je-knihoul?fbclid=IwAR09jZqXe5j3naNeKnqwszlQlL59_MAE6LUtqAQM4oPYn-gsouXG7J4ks_E "Rozhovor s náměstkyní primátora Ostravy Andreou Hoffmannovou pro magazín Patriot"). Dozvíte se v něm například, co je to Knihoul. 

---

Úvodní obrázek zdroj: Lucie Maceczková

- - -
