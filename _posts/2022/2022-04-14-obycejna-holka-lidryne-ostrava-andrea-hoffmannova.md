---
layout: post
category: CLANKY
title: 'Jsem obyčejná holka, která nikdy neuhýbá, říká nová lídryně ostravských Pirátů Andrea Hoffmannová'			
date: 2022-04-14
author: Jana Ožanová
image: posts/andrea-hoffmannova-3.jpg
tags:			
  - Ostrava
  - Volby
  - Andrea-Hoffmannová			
---

**Exkluzivní rozhovor s vítězkou pirátských primárek bezprostředně po oznámení výsledků**

Ostrava, 14. dubna 2022 – **Ostravští Piráti si před Velikonocemi zvolili nového lídra do podzimních komunálních voleb. V jejich čele poprvé stane 39letá Andrea Hoffmannová. Současná náměstkyně primátora pro školství a sport v Ostravě.**

<hr />
si, že uspěješ?**

Když se David Witosz vzdal své kandidatury, tak jsem si říkala, že by to mohlo dopadnout dobře. Ale byla jsem nervózní, jak to celé dopadne. Pořád jsem musela v prvním kole získat přes 50 % hlasů a získat akceptaci členské základny. V tradičních stranách by to asi byla formalita. U Pirátů ne. Naše primárky jsou velmi tvrdé.

**Nakonec pro tebe hlasovalo 71% Pirátů…**

Ano. Jsem za to ráda. Moc si toho vážím. Chtěla bych poděkovat všem členům, kteří ve mě vložili důvěru a zároveň poblahopřát všem kandidátům, kteří stejně jako já uspěli již v prvním kole. Davidu Witoszovi na MOaP, Pavlíně Poláškové na Jih a Zuzaně Kolaříkové na Slezskou. Letošní Pirátské primárky a Den kandidátů ukázaly, že máme v Ostravě v komunální politice velmi silný tým.

**Už ti někdo stačil blahopřát?**

Ano. Maminka. A také kolegové z Ostravy. A volal už i Ivan Bartoš a Honza Lipavský. Všem moc děkuji. Jen je škoda, že už tady není má babička. Víte, ona byla takovým mým Václavem Havlem. Zažila Masaryka, válku, německou i ruskou okupaci. Byla první, kdo mi vysvětloval význam slov svoboda a odpovědnost. Měla by radost.

**Co by se vlastně stalo, kdyby jsi získala méně než 50 % hlasů. Byl by to problém?**

Nemyslím. Aktivovali bychom naše demokratické mechanismy a lídrem Pirátů by se stal někdo jiný. Naše primárky mají velmi přesná a poměrně komplikovaná pravidla. Vše je ale nastaveno tak, aby z nich obecně vycházeli kvalitní kandidáti.

**Co bude dál?**

Nyní si dám se svým týmem o víkendu pauzu. Jsou Velikonoce, takže si všichni odpočineme. Pak se vrátíme k práci a počkáme, jak dopadnou naše primárky v Porubě a vlastně i v Mariánských Horách, kde to je stále otevřené. Jakmile budou známí všichni naši lídři, pustíme se společně do přípravy volebního programu.

**Máte už představu, s čím chcete jít do voleb?**

Těch témat bude rozhodně více. Mám v Ostravě na starost školství a sport a tak se přirozeně a často setkávám s mladými rodinami s dětmi. Jsou rádi, že u nás došlo ke změně politického kurzu, že pomáháme Ukrajině, ale začíná je drtit současná výše inflace. 12,5 procenta na konci března je strašně vysoké číslo. Za chvíli tady máme letní prázdniny a když vidím, že ceny dětských táborů vyrostly skoro na dvojnásobek, tak to bude pro řadu rodin velký problém.

**Co lze s vysokou inflací dělat?**

Nechci kolegům ze SPOLU radit, ve vládě máme jasně nastaveny kompetence. Takže to je hlavně na nich, ale pokud  nebudou umět inflaci zkrotit, musí se podívat na opatření, která zabrala ve světě. Zatím jsou u nás nejviditelnější kroky Centrální banky. Ta  se snaží inflaci krotit zvyšováním úrokových sazeb. Neříkám, že je to špatně, ale její řešení ještě více komplikuje situaci mladým rodinám, o kterých jsem mluvila. Spousta mladých rodin si vzala hypotéky, aby měly kde bydlet a teď jim náklady na bydlení rostou dvakrát rychleji. Kvůli vysokým cenám energií i vysokým úrokovým sazbám. Souhlasím s Olgou Richtrovou, že situaci mladých rodin je třeba začít řešit. Jsem ráda, že Olga za tři týdny dorazí do Ostravy a že to budeme moci osobně probrat.

**Dobře. Vraťme se k vašemu volebnímu programu. Jak bude vypadat?**

Mám už konkrétní představu, ale teď by bylo předčasné cokoliv říkat. Situace se velmi rychle mění. Za pár měsíců může být klidně po válce. To bych si moc přála. Takže uvidíme. V každém případě bude náš volební program kolektivní dílo jak je u nás Pirátů zvykem. Chtěla bych, abychom občanům nabídli moderní a atraktivní program, který bude brát v potaz současné problémy a který zároveň dokáže Ostravu i v této nelehké době posunout o krok vpřed.

**S jakým cílem do voleb půjdete?**

Piráti jsou aktuálně třetí nejsilnější koaliční stranou v Ostravě. Rádi bychom tuto pozici obhájili. Do voleb půjdeme na rozdíl od parlamentních voleb samostatně. Koalice se STAN sice loni splnila svůj účel, ale Pirátům se ve finále moc nevyplatila. Vzájemnou povolební spolupráci se STAN si samozřejmě představit dovedu.

**S kým si povolební spolupráci naopak představit nedovedeš?**

Určitě ne s SPD nebo KSČM. To, co jejich zástupci během války na Ukrajině předvádějí, je nechutné. Je mi z toho lidsky špatně.

**Co bys vzkázala lidem, kteří budou namítat, že by primátorkou neměla být žena?**

Že žijeme ve 21. století. Moderní společnost by měla hodnotit lidi podle schopností. A nikoliv podle věku nebo pohlaví. Libí se mi, co na toto téma kdysi řekla má oblíbená Margaret Thatcherová. Jestli chcete, aby bylo v politice něco řečeno, požádejte muže. Jestli chcete, aby bylo něčeho dosaženo, požádejte ženu. Slov v posledních týdnech padá hodně, teď je potřeba něco udělat.

**Dobrá, zeptám se jinak. Co tedy Ostravákům hodláš nabídnout ty osobně?**

Jsem obyčejná holka, co nikdy neuhýbá. Nemám na účtu miliardy a ani o ně nestojím. Peníze nejsou vše. V 39 letech jsem zažila spoustu manažerů, kteří brali statisíce a z těch lidí byly duševní trosky. Mým cílem je dělat dobře svou práci. Mám své pevné zásady a z nich nehodlám slevit. Snažím se být hodně zodpovědná. Po pobytu v Americe vím, jak je důležitá svoboda. A po zkušenostech v Evropském parlamentu a také po 4 letech tady na radnici mám zase přesnou představu, kam by se Ostrava měla posunout.

**Poslední otázka směřuje na volební kampaň. Kdy s ní začnete?**

Já na kampaně moc nevěřím. Loni Práti vedli se STAN tradiční volební kampaň a všichni víme, jak to pro nás dopadlo. Naší nejlepší kampaní je podle mě to, co jsme dělali a každý den děláme pro lidi. Na tom bych chtěla stavět.


**VIZITKA VÍTĚZKY**

Mgr. Andrea Hoffmannová, Ph.D. (39) je novou lídryní ostravských Pirátů. Rodačka z Ostravy-Poruby je historicky první pirátskou političkou, která v Ostravě před 4 lety usedla ve vedení města. Vystudovala učitelství na OU a získala doktorát z anglické filologie na Univerzitě Palackého v Olomouci. Absolvovala Fulbrightovo stipendium a další pracovní stáže v USA a pracovní zkušenosti má i s Evropským parlamentem. V pozici náměstkyně pro školství a sport provedla v Ostravě mnoho progresivních změn ve školství a zpřístupnila dotace všem sportovním organizacím a spolkům.

---

Úvodní obrázek zdroj: Petr Vrabec \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
