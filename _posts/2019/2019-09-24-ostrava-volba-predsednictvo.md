---
layout: post
category: CLANKY
title: 'Piráti v Ostravě si zvolili nové předsednictvo'
date: 2019-09-24T08:00:00.000Z
author: Jana Ožanová
image: posts/pms-ostrava-9.2019.jpg
tags:
  - Ostrava
  - Pavlína-Nováčková
  - Jiří-Rajnoch
  - Michal-Breškovec
  - Lukáš-Černohorský
  - Jakub-Dedek
---

Ostrava, 24. září 2019 – **Ostravští Piráti mají nové předsednictvo místního sdružení. O jeho složení rozhodla v těchto dnech členská základna internetovou volbou. Novou předsedkyní se stala Pavlína Nováčková. Místopředsedy byli zvoleni Jiří Rajnoch, Michal Breškovec, Lukáš Černohorský a Jakub Dedek. Nové předsednictvo se chce orientovat na vnitrostranickou politiku, chce pracovat hlavně na rozvoji členské základny a podporovat vzdělání a osobní rozvoj svých členů.**

Nově zvolená předsedkyně [Pavlína Nováčková](https://wiki.pirati.cz/lide/pavlina_novackova) je opoziční zastupitelkou v Ostravě-Jihu. Předsednictvo podle ní plní především funkci organizační a administrativní. Společně s ostatními členy by se chtěla podílet na růstu ostravské buňky a efektivní komunikaci uvnitř i navenek. Jako nejbližší prioritu vidí maximální nasazení při krajských volbách.

První místopředseda [Jiří Rajnoch](https://wiki.pirati.cz/lide/jiri_rajnoch) je v Ostravě-Porubě radním pro e-government. Ostravská členská základna je podle něj malá a chce se proto zaměřit na nábor nových členů. K tomu by rád využil nové a netradiční formy. V tom ho plně podporují i další místopředsedové, jižanský zastupitel a IT specialista [Michal Breškovec](https://wiki.pirati.cz/lide/michal_breskovec), poslanec parlamentu ČR a zkušený Pirát [Lukáš Černohorský](https://wiki.pirati.cz/lide/lukas_cernohorsky) a porubský zastupitel [Jakub Dedek](https://wiki.pirati.cz/lide/jakub_dedek), který je zároveň koordinátorem krajského sdružení.

Výsledek volby názorně ukazuje, že Piráti jsou svobodnou stranou uplatňující v praxi přímou demokracii. Volba předsednictva v Pirátské straně je vždy záležitostí celé členské základny, kde má každý člen bez výjimky jeden hlas. Členové také rozhodují o nominaci kandidátů do předsednictva. Pirátský princip přímé demokracie se ostatně uplatňuje i v průběhu funkčního období předsednictva – jakékoliv jeho rozhodnutí může být na základě podnětu kohokoliv z členů stranickou základnou zrušeno nebo celé předsednictvo odvoláno. Tato pravidla České pirátské strany udržují mezi stranickými orgány a členskou základnou aktivní a kontinuální spolupráci.

---

Úvodní obrázek zdroj: Lukáš Černohorský /Piráti/ \[[CC BY-NC-SA 4.0](httpscreativecommons.orglicensesby-nc-sa4.0deed.cs)\].

- - -
