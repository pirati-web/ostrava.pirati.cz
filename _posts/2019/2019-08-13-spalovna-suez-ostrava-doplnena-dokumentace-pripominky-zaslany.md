---
layout: post
category: CLANKY
title: 'Piráti podali připomínky k doplněné dokumentaci záměru společnosti SUEZ, která chce otevřít novou spalovnu nebezpečných odpadů'
date: 2019-08-13T20:00:00.000Z
author: Jana Ožanová
image: posts/spalovna1.jpg
tags:
 - Spalovna
 - Ostrava
 - MOaP
 - Ekologie
 - Rostislav-Řeha
 - Jan-Nezhyba
---

Ostrava, 12. srpna 2019 – **Dnes naposled bylo možné se písemně vyjádřit k přepracované dokumentaci záměru procesu EIA, který řeší otevření nové spalovny nebezpečných odpadů v Ostravě. Piráti v doplněné dokumentaci společnosti SUEZ našli opět řadu nedostatků a poslali ministerstvu životního prostředí celkem devět připomínek a nesouhlasné stanovisko k záměru. Zamítavý postoj dnes schválilo také vedení městského obvodu Moravská Ostrava a Přívoz na jednání rady.**

Opravená dokumentace reaguje na některé z námitek, pro které byla její původní verze vrácena k přepracování, nicméně většina vysvětlení a doplňujících informací je pro Piráty nedostačující.

> „Přepracovaná dokumentace nabízí sice relativně více informací než předchozí dokumentace a oznámení, ale přesto zůstávají nezodpovězeny mnohé otázky a dokumentace zjevně nereaguje ani na většinu podstatných připomínek vznesených v rámci řízení. Pro přetrvávající nedostatky a mnohé nejasnosti žádám, aby záměru bylo uděleno zamítavé stanovisko v rámci probíhajícího řízení,“

uvedl mimo jiné v připomínkovém vyjádření Jan Nezhyba, pirátský garant pro životní prostředí.

Ani zástupci radnice ostravského centrálního obvodu nebyli s doplněnou dokumentací záměru spokojeni a nepovažují argumenty pro otevření spalovny za opodstatněné.

> „Obvod podal celkem víc než 30 připomínek k přepracované dokumentaci, z nichž mnohé se opakovaly už z minulého vyjádření, ale doposud nebyly vypořádány,“

konstatuje Pirát Rostislav Řeha, který má za obvod životní prostředí v gesci.

Všechny podané připomínky budou i předmětem dalšího veřejného projednání záměru, jehož datum je již známo – 2. 9. 2019. Vyzýváme tímto veřejnost i všechny dotčené subjekty k účasti na něm, je to poslední možnost, jak se k záměru vyjádřit před vydáním konečného rozhodnutí ministerstvem životního prostředí.                                                  

Přikládáme [vyjádření]({{'spalovna-pripominky.docx' | prepend: '/assets/doc/' | relative_url}}) Pirátů k dokumentaci v jeho plném znění.

- - -
