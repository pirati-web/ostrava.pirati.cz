---
layout: post
category: CLANKY
title: 'Nechcete další spalovnu v Ostravě? Napište připomínky!'
date: 2019-08-05T08:00:00.000Z
author: Rostislav Řeha
authorId: rostislav.reha
image: posts/stop-3701798.jpg
tags:
 - Spalovna
 - Ostrava
 - MOaP
 - Ekologie
 - Rostislav-Řeha
---

Ostrava, 5. srpna 2019 – **Piráti otevření nové spalovny nebezpečných odpadů v Ostravě nepodporují. Nepřesvědčila je ani doplněná dokumentace záměru a vidí v ní řadu nedostatků. Pokud to máte  stejně, řekněte to přímo posuzujícím úředníkům! K EIA dokumentaci můžete do 12.&nbsp;8.&nbsp;2019 poslat připomínky. Poradíme vám, jak na to.**

Místostarosta Moravské Ostravy a Přívozu Rostislav Řeha se svým týmem sepisuje k záměru nesouhlasné vyjádření za obvod. Stejnou věc můžete podle §8 odst. 3 zákona 100/2001 Sb. udělat i&nbsp;vy, občané.

Nejprve se seznamte s [přepracovanou dokumentací záměru na EIA portálu](https://portal.cenia.cz/eiasea/download/RUlBX09WOTIwMV9wcmVwcmFjb3ZhbmFET0NfNDAwODUyNDY4MzQzNDIxNDA2Ny56aXA/OV9201_prepracovana.zip).

Následně si od nás stáhněte šablonu připomínek - [MS Word]({{'spalovna-sablona1.dotx' | prepend: '/assets/doc/' | relative_url}}), [Libre office]({{'spalovna-sablona1.odt' | prepend: '/assets/doc/' | relative_url}})

Tuto šablonu doplňte o své připomínky, podepište a odešlete **do 12.&nbsp;8.&nbsp;2019** na Ministerstvo životního prostředí jedním z následujících způsobů:
* Poštou, popř. osobně na adresu:  
Odbor posuzování vlivů na životní prostředí a integrované prevence  
Ministerstvo životního prostředí  
Vršovická 1442/65  
Praha 10, 100&nbsp;10
* Datovou schránkou na **9gsaax4**
* Podepsaným e-mailem na info@mzp.cz

Všechny připomínky budou následně projednávány na veřejném projednání.

---

Úvodní obrázek zdroj: Gerd Altmann \[[Pixabay License](https://pixabay.com/service/license/)\], [z Pixabay](https://pixabay.com/illustrations/stop-signature-hand-write-sign-3701798/).

- - -
