---
layout: post
category: CLANKY
title: 'Porubský dětský den'
date: 2018-08-23T10:00:00.000Z
author: Andrea Hoffmannová
authorId: andrea.hoffmannova
image: posts/detsky-den.jpg
tags: 'Ostrava Poruba Rodina'
---

Ostrava, 23. 8. 2018 - Dne 22. srpna 2018 uspořádali Piráti Ostrava u Rondlu na Hlavní třídě Pirátský dětský den, kterým odstartovala ostravská kampaň do komunálních voleb. V režii Pirátů a dobrovolníků si děti mohli vyzkoušet vázání uzlů, kreslení či různé pohybové aktivity. Největší zájem vzbudilo malování na obličej a skákací hrad.
 
> „Jsme rádi, že si náš dětský den užili nejen mrňousové, ale i jejich rodiče, ti třeba ve fotokoutku, kde se mohli na památku vyfotit se svými ratolestmi, to vše s proprietami ve stylu superhrdinů. Naším hlavním cílem bylo ukázat, jak snadno lze oživit veřejný prostor kulturní a zábavnou akcí. Rádi bychom v tomto duchu pokračovali i na radnici a podpořili z rozpočtu podobné občanské projekty a aktivity,“

popsala dětský den lídryně porubské pirátské kandidátky Andrea Hoffmannová, která se zaměřuje především na kulturu a školství.
 
Akce se zúčastnil a dětský den zahájil pirátský kandidát na ostravského primátora David Witosz.

> „Rád jsem navštívil Porubu a promluvil si při té příležitosti s jejími obyvateli. Každý obvod je jiný a jiné jsou i problémy, které lidi trápí. Ostrava je ale jenom tak silná, jak silné jsou její jednotlivé části. Jejich slabiny se negativně projevují na celkové kondici města. V případě Poruby je to dobře vidět na nedostavěné prodloužené Rudné,“

dodal Witosz, který je zároveň pirátským expertem pro dopravu.
 
Akce se odhadem zúčastnilo kolem 1400 lidí a podle úsměvů na tvářích dětí, rodičů i kolemjdoucích soudíme, že se líbila. Brzy na viděnou na další pirátské akci!

- - -
