---
uid: arnost.zidek
name: Arnošt Žídek
titles:
  before: Mgr. 
  after: Ph.D.
category:
- kandidat 
img: people/arnost-zidek.jpg
description: kandidát do zastupitelstva Ostravy-Jihu
mail: arnost.zidek@vsb.cz 
authorInfobox:
  Už delší dobu si říkám, že zkusím vyrobit takový nepravidelný „blog“, kde bych se rád věnoval stavu školství v ČR a psal nejen o jeho aktuálním stavu a bolestech, ale také nějaké názory, nápady a postřehy, co si myslím, že by našemu školství mohlo pomoci do let dalších. V prvé řadě je však žádoucí, abych se představil.<br/><br/>
  Jmenuji se Arnošt Žídek. Vystudoval jsem v roce 1998 učitelství matematiky a fyziky na přírodovědecké fakultě UP Olomouc. Po škole jsem nastoupil na katedru matematiky a deskriptivní geometrie VŠB-TU Ostrava, kde pracuji dodnes. Přednáším a cvičím matematické předměty převážně v prvním ročníku studia, nyní na Fakultě strojní. Prošel jsem už ale většinu fakult VŠB. Pokud si pod tím chcete něco představit, učím a zkouším první ročník základy lineární algebry, derivace, integrály a jejich využití a úvod do diferenciálních rovnic. Mám také nějaké hodiny vyšší matematiky v angličtině (vícerozměrné integrály, soustavy diferenciálních rovnic) pro zahraniční studenty, kteří studují na VŠB. Při práci jsem si dodělal doktorát (Ph.D.) z aplikované matematiky na Fakultě elektrotechniky a informatiky VŠB. Spoustu let jsem byl nespokojen se stavem výuky a znalostmi matematiky studentů naší technické vysoké školy. Proto jsem se v roce 2016 stal spoluzakladatelem centra pro podporu výuky matematiky na VŠB – Math Support Centre, kde se snažíme s kolegy tento neutěšený stav denně řešit. Také jsem se začal zabývat výukou matematiky a příbuzných předmětů na základních a středních školách. Od září 2019 učím několik hodin fyziky týdně na soukromém gymnáziu a základní škole HELLO v Ostravě – Porubě. Na konci roku 2019 jsem dokončil kurz pro ředitele škol a školských zařízení.<br/><br/> 
  Od roku 2014 spolupracuji s Pirátskou stranou. Stal jsem se garantem programového bodu Školství v komunálních volbách 2018 v městském obvodu Ostrava-jih, kde většinu života bydlím. Po těchto volbách mě Piráti nominovali za člena Komise kulturní a školské v našem obvodu a také Komise pro vzdělávání, vědu a výzkum Statutárního města Ostrava.  
---

Arnošt Žídek se v Ostravě narodil (*1976) a kromě vysokoškolského studia ve městě celý život žije a pracuje.

Vystudoval obor Učitelství matematiky a fyziky na přírodovědecké fakultě Univerzity Palackého v Olomouci. Doktorát získal na fakultě elektrotechniky a informatiky VŠB - TU Ostrava na oboru Výpočetní a aplikovaná matematika.

Celkem 21 let pracoval na katedře matematiky a deskriptivní geometrie na VŠB-TU Ostrava, kde spoluzaložil centrum pro podporu matematiky - Math Support Center. Od 1.7.2020 je ředitelem Základní školy Otické v Opavě. Je také členem Asociace ředitelů základních škol.

Jako nezávislý spolupracuje s Pirátskou stranou od roku 2014. Od komunálních voleb 2018 je členem Komise kulturní a školské v obvodu Ostrava-Jih a také Komise pro vzdělávání, vědu a výzkum Statutárního města Ostrava. V roce 2020 byl zvolen do krajského zastupitelstva Moravskoslezského kraje, je členem krajského Výboru pro vzdělání, výchovu a zaměstnanost.
