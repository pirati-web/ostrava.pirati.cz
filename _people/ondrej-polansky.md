---
uid: ondrej.polansky
name: Ondřej Polanský
titles:
  before: Ing.
  after:
category:
- clen
- poslanec
ordPoslanec: 2
img: people/ondrej-polansky.jpg
description: poslanec PSP ČR
mail: ondrej.polansky@pirati.cz
mob: #
profiles:
  github:       
  facebook: https://www.facebook.com/ondrej.polansky
  twitter: https://twitter.com/ondrej_polansky
  flickr:
  web: http://ondrejpolansky.cz	 
---

Ondřej Polanský se narodil roku 1984 v Ostravě, kde, s výjimkou doby studia na VŠ, žije dodnes. Členem pirátské strany je od jejího vzniku.

Maturitu složil v roce 2003 v oboru elektrotechnika, do roku 2008 pak studoval informatiku a hospodářské dějiny (jako vedlejší specializaci) na Vysoké škole ekonomické v Praze. Celý profesní život působí v mezinárodních firmách pracující s informačními technologiemi, především v oblasti analýzy a zpracovávání velkých dat.

V Ostravě je zapojen do občanských aktivit majících za cíl zlepšovat veřejný prostor, zajímá jej architektura a urbanismus. Je aktivní sportovec, má rád moderní technologie, českou kinematografii, bílé víno a noční oblohu.

Otázku vymezení základních lidských práv ve virtuálním světě považuje pro nastupující století za stejně významnou, jako je dnes samotný princip občanské společnosti. Věří, že z praktického přístupu k vyvažování práva na soukromí, listovního tajemství a copyrightu se stává nejvýznamnější zrcadlo stavu svobody společnosti, a zároveň největší globální výzvou pro 21. století. Pirátské hnutí bylo něj tudíž přirozenou a jedinou možnou volbou.

## Aktivity ve sněmovně

### Elektronický stavební deník

Nedořešená kauza zvlněné dálnice D1 u Ostravy, kde se našlo neuvěřitelných 901 vad. To byla Ondrova inspirace.  V květnu 2019 předložil poslanecký návrh na zavedení elektronického stavebního deníku pro veřejné zakázky. Stát totiž opakovaně selhává při kontrole velkých (nejen) dopravních staveb. V soudních sporech pak naráží na nedostatek důkazů a neschopnost určit konkrétní viníky. Tomu by ale mohl být brzy konec. Povinnost stavebníků vést deník v elektronické podobě u všech staveb zadávaných jako veřejné zakázky by měla přinést zefektivnění, zrychlení a centralizaci kontroly stavebních prací. Slibujeme si od ní skokové zvýšení kvality stavebních prací včetně výrazného omezení prostoru pro korupci.

*[Více informací](https://www.pirati.cz/tiskove-zpravy/kontrola-verejnych-zakazek-pirati-chteji-stavebni-denik.html)*

### CarPass - řešení podvodů se stáčením tachometrů

*[Více informací](https://www.pirati.cz/tiskove-zpravy/pirati-zastavi-staceni-tachometru.html)*

### Kritika tendru na mýto

Velké mediální pozornosti se Ondřejovi dostalo v souvislosti s tendrem na nový mýtný systém. Ačkoliv upozorňoval na nejasnosti ohledně zadání tendru od počátku, několik měsíců na jeho výtky nikdo nereagoval. Kauza se ale nečekaně vyhrotila, když se na veřejnost dostaly detaily ohledně tajného setkávání Jaroslava Faltýnka (ANO) s vedením společnosti Kapsch, která provozuje dosavadní mýtný systém.

*[Více informací](https://www.piratskelisty.cz/clanek-2528-pet-a-pul-roku-vladnou-ministerstvu-dopravy-a-vymlouvaji-se-na-sobotku-pise-k-mytnemu-ondrej-polansky)*

### Ondra fandí železnici - stavba vysokorychlostních tratí má být vládní prioritou

Ondřej je velký propagátor stavby vysokorychlostních tratí v Česku. Díky nim bychom se z Prahy do Ostravy dostali za pouhou hodinu a půl. To by způsobilo revoluci na trhu práce i na cestách. Bohužel se o nich v Česku už 30 let jen mluví. Více než o rozvoji železniční dopravy, která je pohodlná, rychlá i ekologická, je v nejvyšších patrech politiky i médiích více slyšet o megalomanských plánech postavit vodní koridor Dunaj-Odra-Labe.

## Členství ve sněmovních orgánech

**Výbory**
* Hospodářský výbor, člen od 28. 11. 2017
* Hospodářský výbor, ověřovatel výboru od 29. 11. 2017

**Podvýbory**
* Podvýbor pro dopravu, místopředseda od 15. 2. 2018
* Podvýbor pro letectví a vesmírný program, člen od 13. 12. 2017
* Podvýbor pro ochranu spotřebitele, člen od 13. 12. 2017
* Podvýbor pro vědu, výzkum a inovace, člen od 13. 12. 2017
* Podvýbor pro kulturu, člen od 11. 1. 2018
* Podvýbor pro energetiku, člen od 12. 9. 2019

**Komise**
* Stálá komise pro kontrolu činnosti Bezpečnostní informační služby, člen od 12. 12. 2017

**Delegace**
* Stálá delegace Parlamentu do Meziparlamentní unie, vedoucí delegace od 15. 12. 2017
