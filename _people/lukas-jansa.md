---
uid: lukas.jansa
name: Lukáš Jansa
titles:
  before: JUDr. 
  after: 
img: people/lukas-jansa.jpg
description: radní městského obvodu Moravská Ostrava a Přívoz
mail: # zjistit
---

(* 9. srpna 1977)

Lukáš Jansa je advokát a společník advokátní kanceláře Jansa, Mokrý, Otevřel & partneři, s.r.o., která se stala opakovaně finalistou soutěže Vodafone Firma roku Moravskoslezského kraje a také Odpovědnou firmou roku Moravskoslezského kraje. Je současně asistent poslance Ing. Lukáše Černohorského. Dále je členem Pracovní komise pro soukromé právo Legislativní rady vlády ČR a členem Sekce IT práva a GDPR České advokátní komory.

Pirátům pomáhá už od roku 2010.

Vystudoval právnickou fakultu Masarykovy univerzity v Brně v roce 2000 a poté získal titul JUDr. na právnické fakultě Karlovy univerzity v Praze. Působil jako externí vyučující v roce 2005 na Právnické fakultě Palackého univerzity v Olomouci v oboru obchodního práva, inicioval vznik předmětu Právo informačních technologií na Právnické fakultě Palackého univerzity v Olomouci.

Má za sebou více než 50 přednášek z oblasti práva informačních technologií na konferencích a seminářích. Publikoval více než 200 článků z oblasti práva informačních technologií v odborných časopisech nebo na internetových portálech. Je spoluautorem odborné publikace „Softwarové právo“ vydané v roce 2011, v rozšířeném vydání v roce 2014 a 2018 a také spoluautorem a vedoucím autorského kolektivu odborné publikace „Internetové právo“ vydané v roce 2016.

Je autorem a současně provozovatelem projektu <a href="http://www.chcemepomahat.cz">www.chcemepomahat.cz</a>, který umožňuje vyhledávání organizací pomáhající postiženým a takto jim pomáhá se zviditelnit a zprostředkovat finanční pomoc.

Je zakladatelem petice za záchranu Ostravice Textilie, aktivně se účastnil v boji proti výstavbě obchodního centra Nové Karoliny v Ostravě, účastnil se na Pirátských akcích (proti ACTA, Ostravica Textilia atd.).

Má rád cestování, umění, architekturu, hory, fotografování, svobodnou a aktivní společnost.

Externí odkazy
<ul>
<li><a href="http://lawyer.cz/judr-lukas-jansa-advokat.html">Profesní profil</a></li>
<li><a href="https://www.epravo.cz/top/aktualne/na-navsteve-u-jansa-mokry-otevrel-partneri-95930.html">Rozhovor pro epravo.cz #1</a></li>
<li><a href="https://www.epravo.cz/top/aktualne/10-otazek-pro-lukase-jansu-81646.html">Rozhovor pro epravo.cz #2</a></li>
</ul>
