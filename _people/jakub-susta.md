---
uid: jakub.susta
name: Jakub Šusta
titles:
  before: 
  after: 
img: people/jakub-susta.jpg
description: kandidát do zastupitelstva Moravské Ostravy a Přívozu
mail: # zjistit
---

(* 27. července 1983)

Jakub Šusta je majitelem a provozovatelem podniku Sádrový Ježek v centru Ostravy.

Po absolvování Matičního gymnázia v Ostravě dále studoval na České zemědělské univerzitě obor silniční a automobilová doprava. Již během studií v Praze pracoval jako account manager v britské společnosti CrownRelocations, která se zabývá kompletním přesidlováním rodin z celého světa, kde měl na starost komunikaci s klienty. Dále po studiích pracoval v investiční společnosti Capital partners na pozici broker manager, a sice v období 2005-2008. Následovala pracovní zkušenost ve společnosti GE Money Bank v pozici privátního bankéře.

Z rodinných důvodu se v roce 2009 vrátil do rodné Ostravy, kde nastoupil na pozici sale manager ve společnosti Media Marketing Services, která v našem regionu vlastní rádio Orion a Helax, na starost měl tým obchodních zástupců. Po roce v této pozici došlo ke změně vlastnické struktury, na jejímž základě se rozhodl přijmout nabídku Volksbank na pozici privátního bankéře pro VIP klientelu.

Na konci roku 2012 otevřel již zmíněného Sádrového Ježka, který je od samého začátku zaměřen na inteligenci, živou hudbu, poezii, přednášky a kulturu jako takovou. Uspořádal zde velice zajímavé debaty na téma ostravského urbanismu či kultury. Ježek je zároveň galerií, která dává převážně prostor studentům Ostravské univerzity.

Má rád sport, hory, cestováni, kulturu, hudbu, svobodu a pozitivní myšlení.
