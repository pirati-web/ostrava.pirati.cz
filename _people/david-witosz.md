---
uid: david.witosz
name:     David Witosz  	# běžně používáné jméno
fullname: David Witosz  	# jméno s tituly etc.
category:                 	# kategorie: kandidat, pks, zastupitel
- pms
img: people/david-witosz.jpg   # 165 x 220
description: předseda místního sdružení Piráti MOaP a garant programového bodu Doprava pro parlamentní volby 2017   	# kratký popis, max 160 znaků
mail:
- david.witosz@pirati.cz

ordpms: 2
---

Ing.David Witosz (*26. dubna 1981) je členem Krajského sdružení Moravskoslezského kraje, garant programového bodu Doprava pro parlamentní volby 2017.

Dokončil studia institutu Geodézie a Důlního Měřictví na VŠB-TU Ostrava Hornicko-geologické fakulty, obor Inženýrská geodézie. Během studia pracoval v různých odvětvích. Od komunálního úklidu, popeláře, přes stavitele pódií, číšníka, „hallmajstra“ na výstavišti, až po pomocnou sílu v geodetických firmách.

Po zdárném dokončení studia nastoupil do firmy Gefos a.s., pobočka Ostrava, kde započal praxi ve svém oboru. Z větších projektů na kterých se v té době podílel jako geodet stojí za zmínku: modernizace železničního koridoru Bystříce nad Olší-Mosty u Jablunkova, zaměřování profilů pro vytvoření modelu terénu řek Ostravice, Čeladenka, Stonávka. Dále zaměření pro projekt odprašňovacího zařízení ocelárny Vítkovice, který nikdy nebyl realizován a ani nebude, či výstavba mostu C204 v Opavě.

Po opuštění soukromého sektoru odchází pracovat na Správu železniční geodézie Olomouc, pobočka Ostrava, u SŽDC s.o., kde pracuje do dnes v oddělení Správce prostorové polohy koleje. Je členem Rady Českého svazu geodetů a kartografů a předsedou pobočky Železničních geodetů u ČSGK, kde se zejména angažuje v navazování styků s železničními geodety okolních státu a také v propagaci geodezie mezi laickou veřejnost. Je pisatelem oponentur bakalářských a magisterských prací.

Mezi jeho zájmy patří amatérská astronomie, dále analogová černobílá fotografie (které se pro radost věnuje od útlého dětství) a v posledních letech rovněž technologie instantní fotografie firmy Polaroid. Mezi osobnosti kterých dílo na něj silně zapůsobilo a je zdrojem jeho inspirace patří Aldous Huxley, T.G. Masaryk či Edwin Herbert Land.